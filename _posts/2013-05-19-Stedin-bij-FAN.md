author:
  name: B.A.F Krstulovic
  avatar: baf_krstulovic.jpg 
---
layout: post
title: Stedin participeert in stichting FAN ter ontwikkeling van de PowerMatcher
description: 
category: articles
tags: [Stedin, PowerMatcher, FAN]
image:
  feature: smart-grid.jpg
  credit: unknonw
comments: true
share: true
---

# 
AMSTERDAM, 19 mei 2013 – Netbeheerder Stedin treedt toe tot stichting Flexiblepower Alliance Network, ter ontwikkeling van de “PowerMatcher” als groeimodel voor slimme netten. Stedin is daarmee de vierde participant in de stichting naast de oprichters Alliander en TNO, en Accenture. Stedin zal tevens toetreden tot het bestuur van de stichting.

## 
Navolging van Couperus project: vraagsturing ter compensatie van variaties in duurzame energie

### Stedin maakt al gebruik van de PowerMatcher voor het project “Couperus” in Ypenburg. Daarin helpen warmtepompen om de variaties van windenergie op te vangen en zelfs op te slaan in warmte/koude opslag. Stedin en Flexiblepower Alliance Network willen de principes van dit project verder uitwerken voor bredere toepassing. Niet alleen voor nieuwbouw, maar ook voor bestaande woningen en gebouwen.

## Slimme netten gaan het verschil maken

### Nancy Kabalt, directeur van Stedin: “Met warmtepompen gebruiken we de omgevingswarmte als duurzame bron voor verwarming van woningen. Daardoor is in sommige gebieden het gasnet niet meer nodig, maar wordt wel meer stroom gevraagd. Met de PowerMatcher kunnen we die extra stroomvraag beter verdelen zodat minder netinvesteringen nodig zijn. En we faciliteren ook de opslag van windenergie en zonnestroom. Zo zetten we met slimme netten een belangrijke stap naar de facilitering van meer duurzame energie.“ Bert den Ouden, Voorzitter van de stichting Flexiblepower Alliance Network, die de PowerMatcher ontwikkelt: “Het Couperus project is een belangrijk voorbeeld. De PowerMatcher laat alles op slimme wijze samenwerken: duurzame energie, het energienet, de opslag, en een nieuwe manier van woningverwarming. Dit zou wel eens een onmisbaar model kunnen worden voor de besparingsdoelen van het Energie-Akkoord.”

## Over de PowerMatcher

### The “PowerMatcher Suite” is een open broncode voor een marktsysteem voor slimme netten, met een interface naar apparaten bij gelokaliseerde marktpartijen. Het beoogt om duurzame bronnen zoals zonne- en windenergie, te koppelen aan flexibiliteit in de vraag. Het systeem stelt de eindverbruikers en lokale producenten in staat om hun flexibiliteit vrijwillig aan te wenden, met betere benutting van de zelf opgewekte of elkaars elektriciteit en flexibiliteit. De PowerMatcher, in huidige of eerdere versies, is succesvol gedemonstreerd in verschillende referentieprojecten, bijvoorbeeld in de prijswinnende “PowerMatching City” in Hoogkerk , in het het “Couperus” warmtepomp project in Ypenburg, en in het “EU Ecogrid” project in Denemarken. Verschillende vervolgprojecten zijn in ontwikkeling. De referentie-implementatie van de PowerMatcher en de PowerMatcher Suite is een open broncode, gedistribueerd onder licentie Apache 2.0. Meer informatie en downloads: http://flexiblepower.org

